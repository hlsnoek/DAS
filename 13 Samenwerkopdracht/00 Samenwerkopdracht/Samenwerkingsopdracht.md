
# Samenwerkingsopdracht

We gaan in het eerste laptopcollege aand deze samenwerkingsopdracht in kleine groepjes kijken naar een diagram. Je krijgt hierover enkele vragen die je samen moet proberen te beantwoorden. Je krijgt hiervoor ~20 minuten de tijd. Verzamel je antwoorden in een google presentatie. 
Sommige groepjes worden straks gevraagd dit te presenteren, zorg dat ook voor het andere groepje niet alleen de antwoorden maar ook de vragen duidelijk zijn.


##Voor groepjes A:

Ga naar [deze](https://coronadashboard.rijksoverheid.nl/landelijk/positief-geteste-mensen) pagina van het corona dashboard en vind het diagram 'Verdeling naar leeftijd'.
Tip: Als je met je muis over de lijn gaat krijg je de exacte getallen zien. 

**1.** Bedenk 3 mogelijke verklaringen voor het relatief lage aantal positief geteste 0-9 jarigen met behulp van **alleen dit** diagram.

**2.** Kun je manieren bedenken hoe je zou kunnen onderzoeken wat de oorzaak is van de verschillen? Bedenk voor elk van je verklaringen uit opgave 1 een methode.

Bekijk ook de leeftijdsopbouw van de patiënten die op de ICs en verpleegafdeling zijn opgenomen. Hier moet je twee diagrammen voor opzoeken. 

- De eerste vind op [deze website](https://www.stichting-nice.nl/covid-19-op-de-ic.jsp). Op deze website vind je data van de IC-afdelingen, scroll naar beneden tot het diagram "Leeftijdsdistributie
van IC-patiënten met verdachte of bewezen COVID-19 die zijn overleden of uit het ziekenhuis zijn ontslagen".

- De andere webpagine [is deze](https://www.stichting-nice.nl/covid-19-op-de-zkh.jsp). 
Op deze website vind je data van de verpleegafdelingen, scroll naar beneden tot het diagram "Leeftijdsdistributie van patiënten met verdachte of bewezen COVID-19 status die zijn overleden of uit het ziekenhuis zijn ontslagen".

**3.** Kijk goed naar de twee grafieken. Laten ze een ander beeld zien dan het diagram op het coronadashboard? Deze vraag kan je beantwoorden door in beide diagrammen het aantal opgenomen en overleden patienten (de rode en blauwe staafjes) bij elkaar op te tellen van de leeftijdscategorieën <20 en >90 en de uitkomst te vergelijken met de data van het corona dashboard. Let goed op dat je bij deze vergelijking de juiste verhouding hanteert, je moet namelijk corrigeren voor de leeftijdsopbouw van de bevolking. Dat wil zeggen welke fractie van de bevolking is 90+ en welke fractie is <20?


##Voor groepjes B:

Ga naar [deze](https://coronadashboard.rijksoverheid.nl/landelijk/positief-geteste-mensen) pagina van het corona dashboard en vind het diagram 'Verloop over tijd'. Stel het diagram in met 'toon alles'.
Als je met je muis over de balkjes gaat krijg je de exacte getallen zien. 

**1.** Bekijk het aantal positieve tests en bekijk het verschil tussen de eerste en de twee latere golven. Kunnen we met alleen de informatie in dit diagram concluderen dat er veel meer mensen besmet zijn in de tweede golf? Kijk heel kritisch naar wat voor informatie er bij het diagram staat.

**2.** Geef 3 factoren die het aantal positieve tests beinvloeden.

**3.** Kun je een grafiek vinden op de website waar je een betere inschatting mee kunt maken van het daadwerkelijk aantal besmettingen? Probeer nu een betere inschatting te maken hoeveel positieve tests per dag je zou hebben verwacht in de eerste piek. Gebruik hiervoor de waardes uit de tweede piek. Maak de aanname dat het verschil alleen zit in het testbeleid. 
