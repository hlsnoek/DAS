# Studiewijzer, January 2020<br><small>Data Analyse en Statistiek</small>

1. Ordered TOC
{:toc}

> Tijdens dit vak worden vaardigheden ontwikkeld op het gebied van statistische data-analyse in combinatie met programmeren in Python. Aan de hand van een realistische data-set brengen studenten hun nieuw verworven theoretische kennis ook gelijk in de praktijk.


## Activiteiten

Om de cursus tot een goed einde te brengen, verwachten we dat je:

- alle hoorcolleges volgt,
- alle werkgroepen bijwoont,
- alle uren aanwezig bent in het lab,
- alle opdrachten volledig uitgewerkt instuurt,
- alle drie de tussentoetsen maakt en haalt.


## Hoorcolleges

In hoorcolleges bespreekt de docent de theorie van Data analyse en Statistiek waarmee je de werkcollege opgaven kunt oplossen en die je voorbereidt op de toetsjes. 


## Inleveropdrachten
Tijdens de werkcolleges werk je aan de inlever opdrachten die horen bij dit vak. Deze opdrachten moet je ook inleveren voor een cijfer. Voor elke blok opdrachten is een deadline. Als je deze deadline niet haalt trekken we **2 punten per dag af**. Aanwezigheid op de werkcolleges is verplicht, tenzij het werk voor dat blok al is ingeleverd via ANS.

## Tussentoetsen
Na het hoorcollge vinden in week 2, 3 en 4 een tussentoets plaats. Deze toetsen moet je met een voldoende afronden om het vak te halen.

## Voorbereiding
Bereid je vast voor op dit vak door te zorgen dat python goed ge√Ønstalleerd is. Volg hiervoor deze [instructies](/start/installatie).

## Boeken
Er zijn geen boeken benodigd voor deze cursus. Wil je de stof een keer op een andere manier benaderen, dan vind je in de volgende boeken wellicht wat je zoekt:

J.R. Taylor, 1997, 'An introduction to error analysis', University Science Books, Sausalito, 2, 1997, ISBN 978 0935 702 750. Dit boek is gratis beschikbaar op [deze website](https://archive.org/details/TaylorJ.R.IntroductionToErrorAnalysis2ed/).


## Herkansingen
Het opnieuw insturen van opdrachten is niet meer mogelijk na de deadline of zodra deze zijn nagekeken.

Als je niet zowel een voldoende hebt voor (het gewogen gemiddelde van) de inlevertoetsen als voor de tussentoetsen kun je het vak herkansen met een tentamen statistiek. Toegang aan het hertentamen wordt alleen verleend als je **alle** opdrachten hebt ingeleverd.
Pas op - dit hertentamen zal niet makkelijker zijn dat de toetsen en de opdrachten. 


## Samenwerken, fraude en plagiaat

Verdenkingen van fraude en plagiaat zal ten alle tijden worden gemeld bij de examencommissie.

Natuurlijk is het heel nuttig om juist over het vak en de opdrachten te praten met je medestudenten.
Zo leer je waarschijnlijk ook veel meer.
Wat niet mag is dingen simpel overschrijven of overnemen van een andere student.
Een simpele regel is dat je wel mag overleggen maar niet naar elkaars code of antwoorden te kijken.
Kijk dus niet naar mekaars scherm.

Als we zien dat (delen) van het werk zijn overgenomen van een andere student kunnen we
niet inschatten of jij het zelf ook wel echt begrepen hebt - en dan kunnen we
het werk ook geen cijfer geven.

Fraude volgens de UvA: *"Het handelen of nalaten van een student waardoor een
juist oordeel over zijn kennis, inzicht en vaardigheden geheel of gedeeltelijk
onmogelijk wordt."*

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Natuur- en Sterrenkunde.
