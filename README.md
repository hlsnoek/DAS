# Studiewijzer

###*Data Analyse en Statistiek, Januari 2021*

1. Ordered TOC
{:toc}

Welkom bij het vak Data Analyse en Statistiek. In dit vak leer je de basisprincipes van statistiek en deze toe te passen op realistische gemodelleerde datasets. 

Dit vak bestaat uit 4 hoorcolleges en 7 laptopcolleges. Voor het cijfer tellen de inleveropdrachten en de tussentoetsen mee. Voor het halen van dit vak moet je minimaal een 5,5 halen voor zowel het gemiddelde van de inleveropdrachten, als voor het gemiddelde van de tussentoetsen. 

### Docenten
De coördinator en docent voor dit vak is Hella Snoek. Via Canvas kun je vragen stellen. Marthe Schut is betrokken bij het opzetten van de website.
De assistenten voor 2021 zijn: Maris Koopmans, Steven Lageveen, Maaike Bakker, Rosa Sinaasappel en Maarten Both. 


### Voorbereiding
Bereid je vast voor op dit vak door te zorgen dat python goed geïnstalleerd is. Volg hiervoor deze [instructies](/informatie/installatie).
Zorg dat je ook even het testprogrammaatje draait die je aan het einde van deze instructies vindt, dan weet je zeker dat je meteen aan de slag kunt. 

### Hoorcolleges

In hoorcolleges bespreekt de docent de theorie van Data analyse en Statistiek waarmee je de laptopcollege opgaven kunt oplossen en die je voorbereidt op de toetsjes. 

### Inleveropdrachten
Tijdens de laptopcolleges werk je aan de inlever opdrachten die horen bij dit vak. Deze opdrachten moet je ook inleveren voor een cijfer. Voor de opdrachten van elke module is een deadline. Als je deze deadline niet haalt trekken we **2 punten per dag af**. Aanwezigheid op de laptopcolleges is verplicht, tenzij het werk voor die module al is ingeleverd via ANS.
Informatie over de inleveropdrachten vind je [hier](/informatie/inleveropdrachten). Het gemiddelde van de inleveropdrachten tellen voor 80% mee aan het eindcijfer, je moet minimaal een 5,5 halen voor het gemiddelde van de opdrachten om het vak te halen. Om voor de herkansing in aanmerking te komen dienen alle inleveropdrachten te zijn ingeleverd.

### Tussentoetsen
Aan het einde van de hoorcolleges in week 2, 3 en 4 vindt een tussentoets plaats. Deze toetsen moet je met een voldoende (minimaal een 5,5) afronden om het vak te halen, het gemiddelde van de toetsen wegen voor 20% mee in het eindcijfer. Meer informatie over de tussentoetsen vind je [hier](/informatie/tussentoetsen). 


### Boeken
Er zijn geen boeken benodigd voor deze cursus. Wil je de stof een keer op een andere manier benaderen, dan vind je in de volgende boeken wellicht wat je zoekt:

J.R. Taylor, 1997, 'An introduction to error analysis', University Science Books, Sausalito, 2, 1997, ISBN 978 0935 702 750. Dit boek is gratis beschikbaar op [deze website](https://archive.org/details/TaylorJ.R.IntroductionToErrorAnalysis2ed/).


### Herkansing
Het opnieuw insturen van opdrachten is niet meer mogelijk na de deadline of zodra deze zijn nagekeken.

Als je niet zowel een voldoende hebt voor (het gewogen gemiddelde van) de inlevertoetsen als voor de tussentoetsen kun je het vak herkansen met een tentamen statistiek. Toegang tot het hertentamen wordt alleen verleend als je **alle** opdrachten hebt ingeleverd.
Pas op - dit hertentamen zal zeker niet makkelijker zijn dat de toetsen en de opdrachten. 

Zorg wel dat je alle inleveropdrachten op tijd hebt ingeleverd, anders mag je niet meedoen aan de herkansing!

Let op! De toetsvorm van de herkansing staat voor dit jaar nog niet vast. Het zal afhangen van de Corona regels op dat moment en de hoeveelheid studenten die een herkansing nodig heeft. 

### Samenwerken, fraude en plagiaat

Verdenkingen van fraude en plagiaat zal ten alle tijden worden gemeld bij de examencommissie.

Natuurlijk is het heel nuttig om juist over het vak en de opdrachten te praten met je medestudenten.
Zo leer je waarschijnlijk ook veel meer.
Wat niet mag is dingen simpel overschrijven of overnemen van een andere student.
Een simpele regel is dat je wel mag overleggen maar niet naar elkaars code of antwoorden te kijken.
Kijk dus niet naar mekaars scherm.

Als we zien dat (delen) van het werk zijn overgenomen van een andere student kunnen we
niet inschatten of jij het zelf ook wel echt begrepen hebt - en dan kunnen we
het werk ook geen cijfer geven.

Fraude volgens de UvA: *"Het handelen of nalaten van een student waardoor een
juist oordeel over zijn kennis, inzicht en vaardigheden geheel of gedeeltelijk
onmogelijk wordt."*

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Natuur- en Sterrenkunde.
