## Introductie Module 1

Statistische data analyse is een belangrijk onderdeel in vele werkvelden.
Als student en later wellicht ook als wetenschapper zul je te maken krijgen met het verzamelen en interpreteren van data bij het het praktikum, bij het doen van onderzoek, of juist bij het begrijpen van de interpretatie van andermans resultaten.
Wanneer kun je zeggen dat een hypothese moet worden verworpen of bewijs je juist dat deze correct is? Hoe moet je inschatten of je meetnauwkeurigheid goed genoeg is?
Wanneer heb je eigenlijk genoeg data verzameld? Hoe kun je een zo experiment ontwerpen dat je een hypothese kunt onderzoeken. Hoe kom je erachter wat jouw hypothese toetsbaar maakt - in welke observabele onderscheidt zij zich voldoende van andere hypotheses?

Alle kennis die we tot nu toe hebben over de Natuur- en Sterrenkunde is tot stand gekomen met het uitvoeren van experimenten en het analyseren van de uitkomsten hiervan.
Voor het bestuderen van Natuurkundige en Sterrenkundige theorieën is niet persé kennis nodig van de statistiek en van data analyse technieken. 
Voor het uitvoeren van wetenschap, het vinden van bewijzen voor nieuwe theorieën is kennis hiervan echter essentieel. 


<!--Denk bijvoorbeeld eens terug aan het moment waarop aan de wereld kenbaar werd gemaakt dat, met grote waarschijnlijkheid, het Higgs deeltje was gevonden (ATLAS en CMS teams op CERN in 2012). In 1964 is het bestaan van dit deeltje al voorspeld om de massa van de elementaire deeltjes zoals elektronen, muonen en quarks te kunnen verklaren (deze voorspelling is trouwens niet alleen door Peter Higgs gedaan maar ook (iets) eerder al door Robert Brout en François Englert).

Het Higgs deeltje is niet te zien met het menselijk oog, dus je kunt het alleen vinden door de eventuele sporen die het deeltje achterlaat (botsingen met andere deeltjes). Om deze sporen te kunnen vinden en hier een patroon in te ontdekken, is het nodig om heel veel data te verzamelen. De bulk data wordt in eerste instantie verzameld in grote tabellen. Het is echter lastig om hier patronen in te vinden, de data moet verwerkt worden tot een visuele weergave. Hieronder staat de visueel weergegeven data, waaruit is geconcludeerd dat het Higgs deeltje met grote waarschijnlijkheid bestaat (Bron: ATLAS Collaboration / Physics Letters B 716 (2012) 1–29, [Link](https://doi.org/10.1016/j.physletb.2012.08.020)):


<p align="center">![higgs1](Higgs_figuur_fig1.PNG){:height="400px"}&emsp;![higgs2](Higgs_figuur_fig2.PNG){:height="400px"}</p>-->


<!--Het visueel weergeven van de data alleen is niet genoeg, de data moet ook vergeleken worden met de achtergrondenergie (linker figuur) of met een model (rechter figuur). Daarnaast kun je niet zoveel met de figuur als er geen uitleg wordt gegeven, daarom wordt in het onderschrift en het artikel zelf, toegelicht wat er te zien is in de figuren. Dan zijn de vragen 'wat zien we?' en 'ten opzichte van wat zien we dat dan?' beantwoord, maar nu moet de vraag nog beantwoord worden of het waargenomen verschil in energie (het piekje) wel groot genoeg is om te kunnen spreken van een nieuw deeltje. Is het niet gewoon de achtergrondenergie die waargenomen is? Om deze vragen te kunnen beantwoorden is de data statistisch geanalyseerd. De uiteindelijke conclusie was dat er bijna 100% (namelijk 99.999997%) zekerheid gezegd kan worden dat als er een nieuw boson was gevonden die veel van de eigenschappen heeft zoals die voor het Higgs boson waren voorspeld.
Of beter als het Higgs boson niet zou bestaan, is de kans 1 in 3.5 miljoen dat we metingen zouden vinden zoals we ze hebben gezien.
Dat klinkt heel omslachtig, maar het is belangrijk in de wetenschap om heel precies te formuleren wat je eigenlijk hebt gedaan.-->



Bij het presenteren van onderzoeksresultaten is het belangrijk om helder uit te kunnen leggen hoe het onderzoek precies is uitgevoerd, hoe de metingen zijn verkregen en wat de resultaten zijn. 
Vaak maken we hierbij gebruik van histogrammen, grafieken en tabellen. Om een hypothese te toetsen moeten we metingen ook kunnen interpreteren. Hiervoor zijn verschillende methodes, bijvoorbeeld kunnen we de data proberen te 'fitten' met een functie, een wiskundige vergelijking. Bij al deze methodes speelt statistiek een belangrijke rol.  


In deze cursus zullen we vaardigheden gaan leren van data analyse en statistiek. 

Deze week beginnen we met een aantal [basisbegrippen](/module-1/basisbegrippen) in de beschrijvende statistiek. We gaan kijken naar het gemiddelde, variantie, de standaardafwijking, en coëfficiënt van variantie. We leren over hoe we meetresultaten moeten presenteren, het gebruik van de wetenschappelijke [notatie](/module-1/notatie) en hoe we ze kunnen [visualiseren](/module-1/data-visualiseren). We gaan in op het begrip [meetonzekerheid](/module-1/meetonzekerheid).  
Ook maken we een begin met [kansrekening](/module-1/kanstheorie) en [kansdichtheidsverdelingen](/module-1/verdelingsfuncties).

Niet elk van deze onderwerpen is even moeilijk. Let goed op dat je genoeg tijd overhoud om de introductie van de kanstheorie te bestuderen.

We werken in de werkcolleges aan de opdrachten van deze module [M1](/module-1/opdrachten-module-1). Je vindt in het [schema](/informatie/inleveropdrachten) wanneer je deze moet inleveren.
Vergeet ook niet te kijken naar het [oefenmateriaal](/module-1/tussentoets-info) voor de eerste verplichte tussentoets die volgt aan het einde van het tweede werkcollege.